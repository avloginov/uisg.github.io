---
layout: default
title: Про УГІБ
subtitle: Громадська організація "Українська група інформаційної безпеки"
---

Витяг з Статуту ГО "УГІБ".

## СТАТТЯ 1.

### Загальні положення

1.1 Громадська організація «Українська група інформаційної безпеки» (далі "Група") діє на підставі Законів «Про об'єднання громадян», «Про інформацію», інших законодавчих актів України та цього Статуту.

1.2 Група є недержавною, незалежною, добровільною, некомерційною організацією, що об’єднує за професійною ознакою громадян , діяльність яких пов’язана з функціонуванням ринку послуг інформаційної безпеки на території України і не має на меті отримання прибутку. У своїй діяльності Група керується Конституцією України, законодавством України, а також цим Статутом.

1.3 Група діє на принципах добровільності та рівності її членів (учасників), законності та гласності.

1.4 Група набуває статусу юридичної особи з  моменту її державної реєстрації у порядку, встановленому чинним законодавством України.

1.6 Членство в Групі не накладає на її членів ніяких обмежень щодо комерційної, громадської та будь-якої іншої діяльності, що не заборонена законом.

1.8 Група, відповідно до своїх статутних завдань, може засновувати або вступати в міжнародні громадські (неурядові) організації, утворювати міжнародні спілки об'єднань громадян, підтримувати прямі міжнародні контакти і зв'язки, укладати відповідні угоди, а також брати участь у здійсненні заходів, що не суперечать міжнародним зобов'язанням України.

1.10 Найменування Групи

1.10.1. Повне найменування:

-	українською мовою – Громадська організація “Українська група інформаційної безпеки”;
-	російською мовою – Общественная организация «Украинская группа информационной безопасности»;
-	англійською мовою – Ukrainian Information Security Group.

1.10.2. Скорочене найменування:

-	українською мовою – ГО "Українська група інформаційної безпеки";
-	російською мовою – ОО "Украинская группа информационной безопасности";
-	англійською мовою – UISG.

1.12. Група має право:

-	входити до складу міжнародних недержавних професійних спілок та об’єднань, які сприяють розвитку галузі інформаційної безпеки;
-	відкривати закордонні представництва та співпрацювати з професійними об’єднаннями інших країн, діяльність яких стосується інформаційної безпеки;
-	володіти, користуватися і розпоряджатися власною інформацією з обмеженим доступом професійного, ділового, банківського, комерційного та іншого характеру. Інформація з обмеженим доступом розповсюджується за умов, що визначаються Групою, яка самостійно встановлює режим доступу до такої інформації, включаючи належність її до категорії конфіденційної, та запроваджує до неї систему захисту.

## СТАТТЯ 2.

### Мета та завдання Групи

2.1. Метою діяльності Групи є :

-	вжиття заходів щодо забезпечення всебічного захисту інтересів особи, суспільства та держави у сфері безпеки інформації.
-	пропаганда вимог міжнародних та національних стандартів і нормативних документів у сфері безпеки інформації, захист законних соціальних, економічних, науково-технічних, та інших спільних інтересів членів Групи.
-	надання споживачам галузі безпеки інформації якісної інформаційної підтримки.
-	сприяння розробці та імплементації дієвої нормативно-правової і методологічної бази у сфері безпеки інформації.
-	вдосконалення професійного рівня фахівців з інформаційної безпеки шляхом проведення курсів з підвищення кваліфікації, семінарів, інших освітніх заходів, участі у інших заходах, які співпадають з цілями та завданнями Групи.

2.2 Основні завдання Групи:

-	розробка та надання до органів влади України пропозицій щодо вдосконаленні існуючої та створенні нової законодавчої бази з питань безпеки інформації в Україні;
-	сприяння підвищенню обізнаності власників (розпорядників) інформаційних систем та баз персональних даних про методи та заходи їх захисту;
-	узагальнення світового досвіду діяльності в галузі безпеки інформації та його адаптація до ринку України;
-	надання методичних рекомендацій по реагуванню на загрози безпеці інформації, усуненню наслідків від їх реалізації та зниженню ризиків їх виникнення;
-	представництво та захист інтересів членів Групи перед державними і громадськими органами, організаціями, іншими юридичними або фізичними особами;
-	створення відносин взаємної довіри, надійності, порядності й ділового партнерства у взаємовідношеннях між членами Групи та споживачами ринку послуг у сфері інформаційної безпеки;
-	ознайомлення громадськості з діяльністю Групи та її членів.

## СТАТТЯ 3.

### Форми діяльності Групи

3.1. Група у порядку, встановленому чинним законодавством, здійснює діяльність у таких напрямках:

-	проведення заходів, що спрямовані на ознайомлення професійної спільноти та інших зацікавлених осіб із законодавчими та нормативними актами в галузі захисту інформації, управління ризиками інформаційних технологій та аудиту інформаційної безпеки;
-	співробітництво з державними органами у галузі законодавчої роботи,  що стосується функціонування ринку інформаційної безпеки;
-	участь у створенні системи належного інформаційного забезпечення членів Групи, в тому числі шляхом організації мережі відповідних структур, що не передбачає отримання прибутку;
-	громадська підтримка внесення пропозицій, правових ініціатив до державних структур для створення цивілізованого економічного простору для розвитку ринку захисту інформації;
-	участь у запровадженні заходів щодо встановлення стандартів якості у роботі консультантів та аудиторів інформаційної безпеки та сприяння усуненню недобросовісної конкуренції;
-	участь в організації та проведенні конференцій, семінарів, симпозіумів, зустрічей, круглих столів за рахунок членських та спонсорських внесків;
-	розробка концептуальних та практичних програм, що враховують проблеми розвитку галузі інформаційної безпеки як науково-практичної дисципліни для членів Групи;
-	надання безоплатної допомоги у створенні центрів для вивчення проблем розвитку інформаційної безпеки та надання науково-методичної допомоги з питань застосування заходів захисту інформації у практиці економічного та соціального життя;
-	розробка рекомендацій по замовленню державними установами та підприємствами всіх форм власності послуг та продуктів у галузі інформаційної безпеки;
-	надання експертних, інформаційних консультацій членам Групи.
-	незалежні дослідження із актуальних питань інформаційної безпеки для членів Групи;
-	проводити навчання з питань, що спрямовані на розвиток свідомості в питаннях інформаційної безпеки у суспільстві;
-	співробітництво з засобами масової інформації, проведення прес-конференцій, заснування засобів масової інформації для виконання статутних завдань;
-	співпраця з профільними навчальними закладами/факультетами вищих навчальних закладів щодо підготовки фахівців з інформаційної безпеки та з інших питань;
-	співробітництво з професійними Групами з інформаційної безпеки в інших країнах і організаціями, що об'єднують структури, які працюють на ринку послуг інформаційної безпеки;
-	інформаційне забезпечення, розробка та наповнення банку даних щодо маркетингової інформації для членів Групи;
-	розробка стандартів професійної роботи для членів Групи та сприяння підвищенню їх професійного рівня;
-	підготовка членів Групи до проведення сертифікації у відповідності до вимог чинного законодавства.
